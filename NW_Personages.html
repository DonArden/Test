<!DOCTYPE html>
<html lang="nl">
<head>
  <meta charset="UTF-8">
  <title>NIGHTWATCH - PERSONAGES</title>
</head>
<body>
  <h1>NIGHTWATCH - PERSONAGES</h1>
  <p>Nightwatch
Personages
-	Payback – story-arch -> De verbitterde en gedesillioneerde Patrick verlaat het politiekorps om als de gemaskerde vigilante Payback wraak te nemen op de criminelen die verantwoordelijk zijn voor het leed dat hem is aangedaan; Krasny, die opdracht heeft gegeven tot het liquideren van zes collega’s/ het tuig, dat zijn dochter heeft mishandeld en verkracht. Van eervolle wetsdienaar naar nietsontziende beul.

-	Patrick O’Leary is een man van Ierse afkomst en rond de 40 jaar. Komt uit een arbeidersgezin; vader werkte als … en moeder zorgde voor het huishouden. Hij was de oudste van drie. Hij heeft nog een twee jaar jongere broertje Neil, en een zusje Kayleigh. Zijn vader was een alcoholist met een kwade dronk. Huiselijk geweld kwam geregeld voor en Pat was vaak slachtoffer. (Minderwaardigheidscomplex, schuldgevoel, onverwerkt verdriet en boosheid)

Op zijn 20e kreeg hij een relatie met de vier jaar jongere Eileen en trouwde haar binnen twee jaar. Op zijn 24e werd hij vader van een dochter; Ivy. Het huwelijk kende veel ruzies, maar hoewel Pat veel van het karakter van zijn vader heeft geërfd, heeft hij zijn vrouw of kind nooit geslagen. Hij slaat wijselijk zijn woede in de sportzaal van zich af. Rond zijn 36e worden de ruzies echter ondraaglijk. Hij verdenkt haar van ‘vreemdgaan’, zij verwijt hem alleen maar negatieve energie te brengen in het gezin. Het duurt vier jaar voordat ze echt gescheiden zijn. Eileen heeft dan inmiddels een nieuwe partner wat Pat enorm kwetst. Omwille van Ivy, die dan 16 is, probeert hij zo goed als mogelijk met de situatie om te gaan, maar er is veel hartzeer en net als zijn vader was, is Pat intussen ook alcoholist. (Gevoel van falen, niet goed genoeg zijn, een afspiegeling van zijn vader in zichzelf zien, onverwerkt verdriet en woede)

Patrick gaat op jonge leeftijd naar de politieacademie en komt meteen erna bij de politie. Ook binnen het korps staat hij bekend als een temperamentvolle persoonlijkheid met een opvliegend karakter. Maar hij blijkt een waardevolle kracht te zijn en hij vervolgt zijn carrière vanaf zijn 25e als rechercheur. De 50-jarige Michel Savalle is vanaf dan zijn partner en mentor. Het is een succesvol duo, maar wat Pat enorm steekt is dat veel van het werk dat ze doen, zinloos lijkt te zijn; het systeem zorgt ervoor dat veel delinquenten weer binnen afzienbare tijd vrij komen of zelfs helemaal niet achter de tralies verdwijnen. Daarnaast ontdekt het duo dat er corruptie plaatsvindt binnen het korps. Pat krijgt ook op het werk langzaamaan het gevoel met de rug tegen de muur te staan. (Verlies van vertrouwen in het systeem -> het enige dat hem houvast gaf in het leven; goed en fout was ‘duidelijk gedefinieerd’, frustratie en woede)

Zijn leven nadert een dieptepunt op zijn 39e. Er wordt een reeks aanslagen gepleegd op zes van zijn collega’s die bezig waren met een zaak tegen Victor Krasny, een gangsterbaas. Vijf van hen hebben het niet overleefd. De zesde is fysiek niet meer in staat aan het werk te gaan als rechercheur. Dit heeft een enorme impact op Pat. Hij en Michel worden opgenomen binnen het team dat een zaak voert tegen Krasny. Ze lijken succes te hebben; binnen een jaar hebben ze de gangsterbaas te pakken en wordt hij voor het gerecht gesleept. Maar de corruptie lijkt zelfs in de rechtszaal te zijn doorgedrongen; Krasny wordt vrijgesproken van de meeste aanklachten en komt ervan af met een paar boetes – die voor hem makkelijk te betalen zijn. (Frustratie en woede, onverwerkt verdriet -> vertrouwen in het systeem neemt verder af)

Wanneer op een avond Pat wordt gebeld met het bericht dat zijn dochter ernstig gewond in het ziekenhuis ligt, stort zijn wereld in. Zij ligt in coma. Ze is evenals haar vriendin, die ook in het ziekenhuis ligt, het slachtoffer van een groepsverkrachting, waarna ze in elkaar is geslagen en voor dood is achtergelaten. Het was haar vriendin die het nog voor elkaar kreeg om de politie te alarmeren, maar dezelfde avond nog overlijdt als gevolg van interne verwondingen. (Onverwerkt verdriet, frustratie, woede, vertrouwen in het systeem heeft dieptepunt bereikt)

Dit is het moment dat er een knop omgaat bij Pat en hij zich realiseert dat zolang hij zich aan de regels van de wet houdt en het tuig van de stad vals kan blijven spelen, er niets gaat veranderen aan de situatie. Hij zoekt alle informatie door die hij kan vinden over dit geweldsdelict – getuigenisverklaring van de vriendin op audio – en maakt foto’s van het bewijsmateriaal. Hoewel Michel op Pat zijn verstand probeert in te praten, heeft Pat er geen enkel vertrouwen in dat er gerechtigheid gaat plaatsvinden via het huidige rechtssysteem. Hij levert zijn badge in en laat zijn alter ego als ‘gemaskerde wreker’ geboren worden. (Als deze wreker kent hij geen mededogen of vergevingsgezindheid, hij is mentaal voorbij ‘het proces’, en zit in de fase van ‘het vonnis’)

Hij is op zoek naar de mannen die verantwoordelijk zijn voor de mishandeling van Ivy en haar vriendin. Wanneer hij met een vals account via een sociaal platform op het ‘dark web’ een bewerkte video ziet, met beelden van de verkrachting van zijn eigen dochter, doet hij een oproep aan mensen die meer beeldmateriaal hebben van het geweldsdelict. Hij krijgt daarop één reactie. De persoon in kwestie verklaart alles gefilmd te hebben en laat het zelfs zien tegen een flinke prijs. Nadat hij zijn bewijsmateriaal gekocht heeft, liquideert hij de verkoper als de gemaskerde wreker en laat hij zijn eerste briefje achter; PAYBACK ‘WITNESS’. 

Hij ondertekent vanaf dan elk briefje dat hij achterlaat op zijn slachtoffers heel bewust met ‘PAYBACK’ omdat het niet meer gaat om het spreken van ‘recht’ wat voor hem te veel synoniem is met ‘zoals het systeem werkt’. Hij wil met deze ondertekening aangeven dat er voor een slachtoffer boetedoening is gedaan door zijn geliquideerde. 





 

-	ARGUS – story-arch -> De onbegrepen en ondergewaardeerde geniale Stanley Lepwoski, die op zijn manier wil overleven in deze duistere wereld van waanzin en verloedering.
-	Stan(ley) Lepkowski, hacker en software programmeur. Als ARGUS op het net bekend, en speelt zo nu en dan info door aan de politie. Maar niemand kent zijn ware identiteit. Als Stan is hij Ivy’s - Pats dochter – beste vriend. Hij weet dat zijn info waardevol is, maar de politie lijkt er niet veel mee te willen doen. Hij legt contact met Payback – via het net – en wil de vigilante inzetten als ‘zijn hand’, zonder dat hij weet dat Payback de vader is van zijn goede vriendin.

-	Ghost – story-arch -> De meedogenloze killer Guy Chevalier die zich tegen zijn baas keert omdat deze de vrouw wil elimineren die als enige iets voor Guy betekent. Pleegt verraad om zijn ‘liefde’ te beschermen.
-	Guy Chevalier, de ogenschijnlijk stoïcijnse lijfwacht en hitman van Victor Krasny, de Russische gangsterbaas. Neemt in het geheim de alter ego Ghost aan, wanneer hij zijn protegé (Katharina Slovic) moet vermoorden, wat hij niet wil doen. Als Ghost beschermt hij haar van een afstand, terwijl hij als Guy door iedereen wordt beschouwd als degene die Cat zal liquideren. Hij stuit op Payback wanneer ze op hetzelfde doelwit blijken te jagen. Ze gaan dan uiteindelijk een verbond aan met elkaar. (Het begin van Nightwatch.)

-	Cat – story-arch -> De vrijgevochten, zelfredzame en ‘stoere’ Katharina Slovic, voert een eindeloze strijd tegen zichzelf
-	Katharina Slovic (een echte survivor, hoge zelfredzaamheid) is een ‘traceur’/parkourbeoefenaar op hoog niveau en werkt als dievegge/geveltoerist voor Krasny, totdat ze erachter komt hoe fout haar baas eigenlijk is. Vanaf het moment dat ze uit de organisatie wil stappen, is ze niet meer veilig voor haar leven; Krasny wil haar dood. Cat wordt opgevangen door Payback na een ‘mislukte’ hit op haar.

-	The Nurse – Julia Woods, als één van de verpleegsters van Ivy, leert zij Pat kennen en dit leidt uiteindelijk tot een soort ‘relatie’. Zij komt uit een gezin waarin zij de rol van ‘moeder’ aannam voor haar broertje en zusje. Altruïstisch. 
Haar genegenheid voor Pat verandert langzaam in ‘zorg’, vooral wanneer zij merkt dat hij met zijn missie als Payback zichzelf steeds meer in gevaar brengt. Ze wordt ongemerkt betrokken bij Nightwatch door als verpleegster op te treden wanneer leden medische zorg nodig hebben.

-	Victor Krasny – Hij heeft zijn imperium vanaf de grond zelf opgebouwd. Ziet zichzelf als de ‘vader’ van Europolis; in zijn beleving zorgt hij voor de stad haar welzijn en veiligheid. Hij heeft een grote impact op de economie van de stad en hij beheerst de haven. Ook heeft hij een flinke vinger in de pap bij de Gemeenteraad en zijn er veel individuen binnen het politiekorps die zich door hem laten betalen. Zijn invloed is zelfs voelbaar in de entertainmentindustrie en de media. Victor gelooft dat alles kan worden ‘gekocht’. Zijn enorme macht lijkt zijn stelling te bevestigen.

-	Luciano Krasny – De oudste van Victor’s drie zonen. Serieus, ambitieus. Treed volledig in de voetsporen van zijn vader. 

-	Vincente Krasny – De middelste van Victor’s drie zonen. Onzeker, hunkerend naar waardering van zijn vader. 

-	Laura Krasny – De enige dochter en ‘prinses’ van Victor.

-	Giovanni Krasny – De jongste van Victor’s drie zonen. Verwend, lui, decadent, sadistisch en pervers. Het is Giovanni die de familie in een oorlog stort met Nightwatch. Zijn aandeel in de mishandeling van Ivy leidt ertoe dat Payback de Krasny familie de oorlog verklaart. 

-	Michel Savalle – Voormalig collega van Pat. Een zeer integere rechercheur die richting zijn pensioen gaat. Hij heeft zich erin berust dat Europolis nooit uit de grip van de misdaad zal komen. Hij zit nu zijn tijd min of meer uit. Maar wanneer hij op Nightwatch wordt gezet is er iets aan de zaak waardoor hij voelt dat hij zich erin vast moet bijten. Hij gelooft niet dat de beweegredenen van de vigilantes geheel illegaal zijn en hij denkt zelfs uiteindelijk dat zijn ex-collega achter Payback zit.

-	Nasira Fahim – De vrouwelijke collega van Michel. Ze is jong, gretig en heel ambitieus. Wanneer zij Pat vervangt, voelt ze dat ze zich moet bewijzen en zal daarom alles aangrijpen om haar plek te verdienen. Heeft zo haar eigen beeld over hoe de wereld in elkaar steekt, maar zal wijze lessen krijgen van haar collega en mentor Michel.

-	De burgemeester - Eloise Beautemps is een hardwerkende vrouw die klem zit tussen wat haar stad nodig heeft en haar aversie naar Victor Krasny.
 
-	Protagonist: Payback/Pat O’Leary is dé protagonist.

-	Mentor: Ghost is Paybacks ‘partner in crime’, en zijn mentor.

-	Cat/Katharina Slovic wordt door Payback in veiligheid gebracht en verzorgd, zodat Ghost hem gaat vertrouwen en ‘bij Payback in schuld staat’.

-	ARGUS is de anonieme hacker die info doorspeelt aan de politie, maar is ook Stan Lepkowski, één van Ivy’s – Pats dochter - beste vrienden.    

-	Julia is de verpleegster die zich over Ivy ontfermt en Pats ‘love interest’.

-	Michel Savalle is de voormalige collega van Pat en de rechercheur die de taak heeft gekregen de leden van Nightwatch in te rekenen.
-	Nasira Fahim is zijn nieuwe collega, de vervanger van Pat.

-	Antagonist: Victor Krasny is één van de crimelords van Europolis. Hij ervaart dat zijn organisatie schade is toegebracht door het werk van Nightwatch en zet een prijs op het hoofd van Payback.

-	

-	
</p>
</body>
</html>
